<!DOCTYPE html>

<html>

    <head>

        <title>Ilidza</title>
        <meta charset="UTF-8">
        <link href="style.css" rel="stylesheet" type="text/css">

    </head>

    <body>

            <h1>Ilidza</h1>

        <p>Ilidža je zapadno predgrađe Sarajeva, glavnog grada Bosne i Hercegovine koji se nalazi u središnjem dijelu zemlje. Ilidža je najstarije naseljeno područje Sarajeva bogato prirodnim ljepotama, s ostalim dijelovima grada povezano tramvajem i autocestom.</p>

        <p>Bosna i Hercegovina i grad Sarajevo - vjekovna egzistirajuća raskrsnica klasičnih, orijentalnih i zapadnih civilizacija - poznati po specifičnim multikulturalnim i multikonfesionalnim tradicijama, izuzetnoj ljepoti i izrazito prijateljskoj klimi, čine najatraktivniji ambijent za ostvarivanje (revitalizaciju) jedinstvenog sportskog, banjskog, rekreativnog i turističkog centra.</p>

        <p>Općina Ilidža jedna je od devet općina županije (kantona) Sarajevo. Smještena je na središnjem dijelu važnog prirodnog magistralnog pravca koji ide dolinom rijeka Bosne i Neretve, povezujući srednju Europu na sjeveru i Jadransko more na jugu. Za samo 2h i 45 min. vožnje kolima može se s Ilidže, koja je na 490 m nadmorske visine, spustiti na obalu Jadranskog mora i uživati u blagoj mediteranskoj klimi. Kroz Ilidžu prolaze važne prometnice prema Jadranskom moru i Srednjoj Bosni, željeznička pruga Sarajevo – Ploče, elektro, PTT, kanalizacijska i plinska mreža, što je uz asfaltirane lokalne putove i tramvajsku prugu bitno određenje nivoa kvaliteta rada i življenja. Sarajevsku regiju ili njeno šire utjecajno područje čini nešto širi prostor Sarajevske županije.</p>

        <p>Ti utjecaji su kako gospodarski tako i urbani u najširem smislu (kultura, obrazovanje, zdravstvo, sport i razonoda, uprava itd.). Veze u prostoru ostvarene su preko osnovnih prometnih pravaca koji ujedno znače i urbane razvojne okosnice. Centralnu točku u kojoj se sustižu ovi razvojni pravci čini Općina Ilidža u Sarajevskom polju. Ona je dio urbane cjeline Sarajeva, ali s naglašenom morfološkom i urbanom izražajnošću i okolnostima. Prirodni resursi, drastično različiti od kotline Miljacke u kojoj se smjestilo Sarajevo, određuju tu njenu prepoznatljivu sliku. Smještena na 490 metara nadmorske visine, 12 km jugozapadno od centra Sarajeva (gdje su u najbližem susjedstvu, na udaljenosti od stotinjak metara, još od XVI. stoljeća do danas, aktualne džamije, crkve i sinagoga, što se može doživjeti još samo u Jeruzalemu), Ilidža je banjsko i klimatološko lječilište, rekreacijski centar i izletište. Locirana je u podnožju planine Igman, u zelenom i vodom i šumom obilatom pejzažu.</p>
        
    <hr>
        <ul>
            <li><a href="index.html">Pocetna</a></li>
            <li><a href="historija.html">Historija</a></li>
            <li><a href="naselje.html">Naseljena mijesta</a></li>

        </ul>

    </body>

</html>